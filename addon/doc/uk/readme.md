# Clipspeak (озвучення операцій з буфером обміну)


## Інформація
* Автори: "Rui Fontes, Ângelo Abrantes, Abel Passos Júnior and colaboration of Noelia Ruiz Martínez, based on the work of Damien Sykes-Lindley
* Оновлено 04/01/2024
* Завантажити [стабільну версію][1]
* Сумісність: NVDA 2019.3 і новіші


## Презентація
Clipspeak — це додаток, який дозволяє NVDA автоматично оголошувати операції з буфером обміну (наприклад, вирізання, копіювання і вставлення), а також інші звичайні операції редагування, такі як скасування та повторне виконання.
Щоб запобігти оголошенням у невідповідних ситуаціях, Clipspeak перевіряє елемент керування та буфер обміну, щоб прийняти обґрунтоване рішення щодо необхідності такого оголошення.
Ви можете обрати або лише оголошення про копіювання/вирізання/вставлення, або також оголошення про те, що саме скопійовано/вирізано/вставлено у меню NVDA, «Параметри», «Налаштування», «Озвучення операцій з буфером обміну».
Початково жести Clipspeak збігаються з тими, які зазвичай використовуються в англомовних версіях Windows:
* CTRL+Z: Скасувати
* CTRL+Y: Повторити
* CTRL+X: Вирізати
* CTRL+C: Копіювати
* CTRL+SHIFT+C: Copy file path (Only in Windows 11)
* CTRL+V: Вставити

Якщо ці комбінації не використовуються для виконання таких завдань у вашій версії Windows, вам доведеться їх перепризначити у конфігурації жестів вводу, категорія «Буфер обміну».


[1]: https://github.com/ruifontes/clipspeak/releases/download/2024.01.04/clipspeak-2024.01.04.nvda-addon
